A nonogramról
====================

A Nonogram (magyarul grafilogika)
----------

A **grafilogika** egy logikai rejtvényfajta, amely egy japán dizájner, Non Ishida ötletei nyomán alakult ki.
1986-ban azzal az ötletével nyert meg egy grafikai versenyt, hogy egy felhőkarcoló bizonyos ablakait kivilágított, másokat pedig elsötétített, így távolról nézve az épületet, egy kép rajzolódott ki. Ezen ötletén alapul a később grafilogikának nevezett rejtvény is. 1990-ben James Dalgety adta ennek a játéknak a "Nonogram" nevet, amely Magyarországon grafilogikaként vált ismertté.

Története
-----
* 1987-ben Non Ishida, japán tervező egy felhőkarcoló ablakait kivilágítva, és elsötétítve képeket formál, ezzel egyidőben, Tetsuya Nishido hasonló elven működő rejtvényt fejleszt.
* 1988-ban Non Ishida kiadott három ilyen képrácsrejtvényt Japánban, amit akkor „Window Art Puzzles”-nak nevezett el.
* 1990-ben James Dalgety Non Ishida nevéből kiindulva „Nonogram” nevet adta a játéknak, és ekkor kezdte el a The Sunday Telegraph megjelentetni ezeket a rejtvényeket.
* 1993-ban megjelent az első könyv a témában, a Book of Nonograms amelyet Non Ishida írt. Ekkor már többek között Svédországban, az Egyesült Államokban és Dél-Afrikában is ismert volt a játék.
* 1995-ben a grafilogika megjelent különböző játékkonzolra, például a Game Boyra is. A növekvő népszerűség hatására Japánban egyre többen kezdtek új feladványokat gyártani, és ekkor már önálló havilapok is jelennek meg.

Forrás: <https://hu.wikipedia.org/wiki/Grafilogika>